<!--
.. title: La Libera Scuola: Aggiornamento
.. slug: la-libera-scuola-aggiornamento
.. date: 2014-10-29 00:00:00
.. tags: 
.. category: 
.. link: 
.. description: 
.. type: text
.. image_copy: 
.. previewimage:
-->

Un mese fa è stata annunciata "La Libera Scuola", iniziativa di risposta alla quasi-omonima <a rel="nofollow" href="https://labuonascuola.gov.it/">consultazione pubblica</a> indetta dal Ministero dell'Istruzione per raccogliere proposte e spunti per migliorare e perfezionare il sistema didattico del nostro Paese.

Sui social network la campagna sembra aver avuto un discreto successo e a decine sono stati i "tweets" destinati al Presidente del Consiglio Matteo Renzi ed alla Ministra Stefania Giannini, al punto da <a rel="nofollow" href="https://twitter.com/damienlanfrey/status/516591253224706048">sorprendere</a> anche il team che segue appunto la community Twitter del MIUR. D'altra parte le nostre cinque proposte, riportate nel portale de "La Buona Scuola" (<a rel="nofollow" href="https://labuonascuola.gov.it/area/m/1778/">uno</a>, <a rel="nofollow" href="https://labuonascuola.gov.it/area/m/1783/">due</a>, <a rel="nofollow" href="https://labuonascuola.gov.it/area/m/1779/">tre</a>, <a rel="nofollow" href="https://labuonascuola.gov.it/area/m/1785/">quattro</a> e <a rel="nofollow" href="https://labuonascuola.gov.it/area/m/1786/">cinque</a>), hanno ricevuto un gran numero di preferenze e risultano tra le più votate nelle rispettive categorie.

Nel frattempo <a rel="nofollow" href="http://wikimedia.it/">Wikimedia Italia</a> - referente per l'edizione italiana di Wikipedia, utilissima risorsa enumerata tra le principali su cui è possibile costruire una scuola libera - ha espresso vicinanza e sostegno all'iniziativa, estendendo la portata ed il peso della campagna di sensibilizzazione, e ci sono state recapitate 50 copie stampate di <a rel="nofollow" href="http://matematicamente.it/manuali-scolastici/6981-algebra-1-manuale-completo-per-il-primo-anno-della-secondaria-di-secondo-grado">Matematica C3 Algebra 1</a>, il primo (e forse il più conosciuto) volume della collana C3, costituita da libri per la didattica disponibili in licenza Creative Commons e dunque scaricabili gratuitamente, stampabili a basso costo, modificabili e personalizzabili secondo le esigenze del caso. Queste copie sono destinate a coloro che vogliono presentarle, materialmente e concretamente, presso gli uffici scolastici locali o gli assessorati comunali o regionali; la prima è stata portata al tavolo della <a rel="nofollow" href="http://www.comune.torino.it/servizieducativi/cas/commissioni/index.html">Commissione "Scuola Digitale" del Comune di Torino</a>, suscitando grande interesse e curiosità da parte dei dirigenti presenti. Chi fosse interessato a riceverne una gratuitamente può candidarsi scrivendo all'indirizzo <a href="mailto:direttore@linux.it">direttore@linux.it</a>.

Ringraziamo tutti coloro che hanno sostenuto l'iniziativa sinora, e vi invitiamo a continuare a farlo: la consultazione "La Buona Scuola" si chiude il 15 novembre, e fino ad allora è necessario ribadire l'importanza (tecnica, strategica, didattica ed economica) del software e dei contenuti liberi nella scuola.