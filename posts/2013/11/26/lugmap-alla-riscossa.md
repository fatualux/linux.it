<!--
.. title: LugMap alla Riscossa
.. slug: lugmap-alla-riscossa
.. date: 2013-11-26 00:00:00
.. tags: 
.. category: 
.. link: 
.. description: 
.. type: text
.. image_copy: 
.. previewimage:
-->

La <a href="https://lugmap.linux.it/">LugMap</a>, l'indice dei Linux Users Groups distribuiti sul territorio italiano, e' certamente uno dei servizi piu' utili e popolari mantenuti da Italian Linux Society: ogni giorno riceve decine di visite, il <a href="https://lugmap.linux.it/lug-o-matic/" rel="nofollow">>widget web</a> arricchisce svariati siti di militanti e simpatizzanti linuxari sull'Internet, e la base di dati - <a rel="nofollow" href="https://github.com/Gelma/LugMap/tree/master/db">pubblicati in formato rigorosamente libero e aperto</a> - viene regolarmente usata in modi inattesi e creativi come ad esempio <a rel="nofollow" href="https://play.google.com/store/apps/details?id=it.mn.salvi.linuxDayOSM&hl=en">nella app Android</a>.

Per questi motivi essa e' costantemente tenuta aggiornata, per rispecchiare gli incredibilmente frequenti cambiamenti nella "linuxsfera" del nostro Paese, ed e' oggetto di periodiche modifiche e estensioni. Tra cui quelle che annunciamo oggi.

In primis, dopo un lungo periodo di sperimentazione e' stata finalmente integrata la <a href="https://lugmap.linux.it/mappa/" rel="nofollow">mappa georeferenziata dei LUG</a>, strumento che amplifica l'utilita' dell'indice rendendo ancora piu' semplice individuare a colpo d'occhio il gruppo di appassionati piu' vicino a casa da contattare per ricevere informazioni, supporto, e per partecipare alle relative attivita' (o magari proporne di nuove).

In secundis, e' stato reso disponibile l'inedito <a href="https://lugmap.linux.it/radar/">LugRadar</a>. Nato dalla volonta' di facilitare l'instaurazione di nuovi LUG ed associazioni affini sul territorio, lo strumento permette agli entusiasti residenti in una stessa zona di "intercettarsi" reciprocamente, conoscersi, e - ci auguriamo - decidere di fondare un nuovo nucleo operativo. Perche' per quanto gli Users Groups gia' siano assai numerosi essi non bastano mai, e sempre piu' spesso e' richiesta una presenza fisica di riferimento sia per scopi divulgativi che per la sensibilizzazione in particolare di scuole ed istituzioni. Naturalmente ricordiamo il supporto che Italian Linux Society puo' dare a coloro che vogliono intraprendere questa avventura: il <a href="{% link _posts/2013-08-22-lug-manuale-operativo.md %}">Manuale Operativo</a> fornisce una panoramica dei servizi messi a disposizione di tutti - associati e non -, e siamo sempre <a href="/contatti">disponibili</a> ad accogliere richieste di delucidazioni.