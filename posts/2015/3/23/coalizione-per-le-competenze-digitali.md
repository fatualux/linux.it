<!--
.. title: Coalizione per le Competenze Digitali
.. slug: coalizione-per-le-competenze-digitali
.. date: 2015-03-23 00:00:00
.. tags: 
.. category: 
.. link: 
.. description: 
.. type: text
.. image_copy: 
.. previewimage:
-->

Italian Linux Society ha aderito alla <a rel="nofollow" href="http://www.agid.gov.it/agenda-digitale/competenze-digitali/coalizione-nazionale-competenze-digitali">Coalizione Nazionale per le Competenze Digitali</a>, tavolo di lavoro indetto dall'<a rel="nofollow" href="http://www.agid.gov.it/">Agenzia per l'Italia Digitale</a> per far fronte alla carenza di competenze informatiche e di consapevolezza della tecnologia di gran parte della popolazione italiana. Al gruppo partecipano anche <a rel="nofollow" href="http://bilug.it/">BiLUG</a> e <a rel="nofollow" href="http://joomlalombardia.org/">Joomla!Lombardia</a>, entrambi <a href="/info#aderenti">soci ILS</a>, e diverse altre realtà attive in Italia sul fronte delle libertà digitali.

Inutile dire che, per noi, il software libero ricopre un ruolo strategico per il Paese. Perché senza l'introduzione del software libero nelle scuole il computer resta una "scatola nera" di cui è difficile comprendere il reale funzionamento, perché il modello basato sulle licenze d'uso e sulla dipendenza tecnologica scoraggia e vincola l'adozione di strumenti avanzati all'interno delle aziende, perché senza una savia politica di adesione ai principi del software libero gran parte delle risorse economiche destinate dalla pubblica amministrazione alla digitalizzazione vengono spese senza ricaduta alcuna sul territorio (e dunque senza nessun incoraggiamento allo sviluppo locale di competenze).

Insieme alle argomentazioni, ci sono le azioni. Da sempre i Linux Users Groups che popolano la Penisola <a href="https://lugmap.linux.it/eventi/" rel="nofollow">organizzano</a> autonomamente corsi di Linux (che spesso sono corsi di alfabetizzazione informatica usando Linux), incontri più tecnici per favorire lo scambio ed accrescere le conoscenze dei partecipanti, ed interventi atti a dotare - malgrado i fortissimi limiti economici - le scuole locali di strumenti informatici. Tutte attività che già da tempo avvengono, da ben prima che il problema sulla mancanza di competenze emergesse a livello istituzionale, e che meriterebbero un maggiore riconoscimento.

Avendo già constatato che, <a href="{% link _posts/2014-12-18-crescita-digitale-2014-2020.md %}">purtroppo</a>, tali posizioni non sempre hanno il peso e l'attenzione che dovrebbero, partecipando direttamente alla Coalizione avremo maggiori opportunità di esprimerle.